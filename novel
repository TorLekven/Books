		
					Kapittel 1 - Heksene


12 år gamle Ingeborg stirret lamslått på flammene som tok tak og steg opp langs stigene. Skrikene og ropene fra de to kvinnene som stod bunnet fast skar seg inn i henne. Hun skulle huske disse skrikene resten av sitt liv. Fra folkemengden rundt henne kom det blandede tilrop. Noen lo og jublet, andre ba høyt. Men ingenting av dette registrerte hun. Hun så bare smerten og fortvilelsen i ansiktene til moren Liv og den andre kvinnen, Ella.


